<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="../style/estilo-nodos.css">
    <link rel="stylesheet" href="/style/mystyle.css">
    <title>Document</title>
</head>
<body>
    <h1>NORMAS XERAIS CEIP O VICEDO</h1>
    <h2>HORARIO LECTIVO</h2>
    <p class="post-text">
        De 10:00h a 15:00h (servizo de comedor ata as 16:00h).
    </p>
    <h2>HORARIO DE ATENCIÓN ÁS FAMILIAS</h2>
    <p class="post-text">Martes de 17:00h a 18:00h (pedirase cita ao titor para poder acadar información cos outros mestres que inciden no curso e evitar coincidir con outras familias o mesmo día ou hora).</p>
    <h2>ENTRADAS E SAÍDAS</h2>
    <p class="post-text">O alumnado transportado entrará e sairá do centro pola porta pequena situada xunto ao edificio de Educación Infantil. Esta porta é de USO EXCLUSIVO DO ALUMNADO TRANSPORTADO.</p>
    <p class="post-text">O resto do alumnado entrará e sairá pola porta lateral.</p>
    <p class="post-text">IMPORTANTE: Cando un alumno chega ao colexio fóra do horario de entrada deberá entrar acompañado por un adulto e xustificar o retraso en dirección. Cando un alumno ten que ausentarse deberá vir o pai, nai ou persoa responsable a recollelo e xustificarase por escrito en dirección. En ningún caso se accederá a buscar ao neno directamente á aula ou patio.</p>
    <p class="post-text">As familias dos alumnos do transporte deberán avisar á dirección cando os seus fillos non regresan á casa no autobús. Non se pode mandar recado polo neno nin pola coidadora do transporte. Así mesmo avisarán por escrito para comunicar cando se quedan a algunha actividade extraescolar. As familias deberán estar nas paradas para recoller aos alumnos cando baixan do autobús.</p>
    <p class="post-text">O alumnado non transportado marchará co adulto responsable á saída. As familias comunicarán ao titor ou a dirección cando acude a recoller a un alumno unha persoa distinta do pai/nai.</p>
    <h2>FALTAS DE ASISTENCIA</h2>
    <p class="post-text">As faltas de asistencia deben xustificarse por escrito a tavés dos modelos oficiais do Centro que se atopan á súa disposición no colexio.</p>
    <p class="post-text">En caso de enfermidade, o alumnado debe absterse de vir ao colexio ata que estea totalmente recuperado para evitar recaídas ou contaxios a outros compañeiros. Considerase tamén motivo de ausencia a infestación de piollos. </p>
    <p class="post-text">Cando un alumno debe tomar algún tipo de medicación comunicaráselle por escrito ao titor. En ningún caso será o neno o encargado da administración da menciña.</p>
    <h2>AUTORIZACIÓN DE IMAXE</h2>
    <p class="post-text">Segue vixente o permiso de tratamento de imaxe nas actividades escolares e extraescolares asinado polas familias. Este permiso pódese modificar ou anular cando así o desexen.</p>
</body>
</html>